Mnxmrmm Enucrru.

Dent vitiis furtisque locum: dant jungere dextras,
⁴ Et totum ludo concelebrare diem.
Permissum fit vile nefas, fit languidus ardor:
Vicerunt morbum languida corda suum.
Illa nihil quaesite videns procedere, causam
Odit, et illaeso corpore tristis abit.

. Projeci vanas sanato pectore curas,

Et subito didici, quam miser ante fui.

Salve sancta, inquam, semperque intacta maneto,
Virginitas, per me plena pudoris eris.

Quae postquam perlata viro sunt omnia tanto,
Meque videt fluctus exsuperasse meos:

Macte, inquit, juvenis, proprii dominator amoris,
Et de contemtu sume tropaea tue.

Arma tibi Veneris, cedantque Cupidinis arcus,
Cedat et armipotens ipsa Minerva tibi.

Sic mihi peccandi studium permissa potestas
Abstulit, atque ipsum talia velle fugit.

Ingrati, tristes pariter discessimus ambo,
Discidii ratio vita pudica luit.

ELEG. lv.

Restat adhuc alicu, turpesque revolvere casus,
Atque aliquo molli pascere corda joco.

Conveniunt etenim delirae ignava senectae,

’ Aptaque sunt operi carmina vana nico.

Sic vicibus variis alternos fallimus annos,
Et mutata magis tempora grata mihi.

Virgo fuit, species dederat cui candida nomen,
Candida, diversis sed bene comta comis.

Huic ego per totum vidi pendentia corpus
Cymbala multiplices edere pulsa sonos:

Nunc niveis digitis, nunc pulsans pectine chordas,
Arguto quivit murmure dulce loqui.

 

