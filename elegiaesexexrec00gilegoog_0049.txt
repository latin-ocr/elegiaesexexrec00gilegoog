38 Maximam Essem.

Litibus aut rabidis commoda dura sequor.

Ipsaque mc species quondam dilecta reliquit,
Et videor fonnae mortuus esse meae.

Pro niveo, rutiloque prius, nunc inficit ora
Pallor, et exsanguis funereusque color.

Aret sicca cutis, rigidi stant undique nervi,
Et lacerant uncae scabrida membra manus.

Quondam ridentes oculi, nunc fonte perenni
Deplangunt poenas nocte dieque suas.

Et quos grata prius ciliorum serta tegebant,
Desuper incumbens hispida silva premit,

Ac, velut inclusi coeco claudantur in antro,
Nescio quid torvum seu furiale vident

Jarn pavor est vidisse senem, nec credere possis
Hunc hominem, humana qui ratione caret.

Si libros repeto, duplex se littera findit,
Largior occurrit pagina nota mihi.

Claram per nebulas videor mihi cernere lucem,
Nubila sunt oculis ipsa serena meis.

Eripitur sine nocte dies: caligine caeca
Septum tartareo quis neget esse loco?

Talia quis demens homini persuaserit auctor,
Ut cupiat voto turpior esse suo?

Jam subeunt morbi, subeunt discrimina mille:
Jam dulces epulae, deliciaeque nocent.

Cogimur a gratis animum suspendere rebus,

á¾– Atque ut vivamus, vivere desinimus

Et jam me, dudum cui nulla adversa nocebant,
Ipsa, quibus regimur, nunc alimenta gravant

Esse libet saturum: saturum mox esse pigebit:
Praestat ut abstineam, ast abstinuisse nocet.

Quae modo profuerat, contraria redditur esca:
Fastidita jacet, quae modo dulcis erat.

Non Veneris, non grata mihi sunt munera Bacchi,
Nec quicquid vitae fallere damna solet.

 

