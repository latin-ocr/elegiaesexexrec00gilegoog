42 Mnxrmrnnr Eurum.

Et quondam pulcher, fit modo turpis equus.
Fracta diu rabidi compescitur ira leonis:
Lentaque per senium Caspia tigris erit.
Ipsa etiam veniens consumit saxa vetustas:
Et nullum est quod non tempore cedat opus.
sed mihi venturos melius praevertere casus,
Atque infelices anticipare dies.
Poena minor, certam subito perferre ruinam,
Quod timeas, gravius, sustinuisse diu.
At, quos fert alios, quis possit dicere casus?
Hoc quoque difficile est commemorasse seni.
Jurgia, contemtus, violentaque damna sequuntur,

Nec quisquam ex tantis praebet amicus opem. '

Ipsi me pueri, atque ipsae sine lite puellae,
Turpe putant dominum jam vocitare suum.
irrident gressus, irrident denique vultus,
Et tremulum, quondam quod timuere, caput.
Cumque nihil videam, tamen hoc spectare licebit,
Ut gravior misero poena sit ista mihi.
Felix, qui meruit tranquillam ducere vitam,
Et laetos stabili claudere fine dies.
Dura satis miseris memoratio prisca bonorum,
Et gravius summo culmine missa ruunt.

ELEG. ΙΙ.

En dilecta mihi nimium formosa Lycoris,
Cum quomens eadem, res fuit una mihi,
Post multos, quibus indivisi viximus, annos
Respuit amplexus heu l stupefacta meos3
Jamque alios juvenes, aliosque requirit amores t,
Me vocat imbellem, decrepitumque senem:

Nec meminisse valet transactae dulcia vitae, ’

Nec, quod me potius reddidit ipsa senem. ·
Immo etiam causas ingrata ac perfida fingit,

5

 

