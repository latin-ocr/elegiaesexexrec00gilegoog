4⁰ Maximiani Emona.

Et quod sit sapiens, desipit inde magis.

Multa licet nobis referens, eademque revolvens
Horret, et alloquium conspuit ipse suurn.

Deficit auditor, non deficit ipse loquendo: ”
Ο sola fortes garrulitate senesl

Omnia nequidquam clamosis vocibus implet:
Nil satis est, horret, quae placuere modo.

Arridet de se ridentibus ac sibi plaudens
Incipit opprobrio laetior esse suo.

Hae sunt primitiae monia, his partibus aetas
Defluit, et pigris gressibus ima petit.

Non habitus, non ipse color, non gressus euntis,
Non species eadem, quae fuit ante, manet.

Labitur ex humeris demisso corpore vestis,
Quaeque brevis fuerat, jam modo longa mihi est

Contrahimur miroque modo decrescimus, ipsa
Diminui nostri corporis ossa putes.

¹, Nec coelum spectare licet, sed prona senectus

Terram, qua genita est, quam reditura, uidet:

Fitque tripes, prorsus quadrupes, ut parvulus infans,
Et per sordentem, flebile, repit humum.

Ortus cuncta suos repetunt, matremque requirunt ;
Et redit ad nibilum, quod fuit ante nihil.

- Hinc est, quod baculo incumbens ruitura senectus
Assiduo pigram verbere pulsat humum:

Et numerosa movens crebro vestigia passu,
Talia rugato creditur ore loqui:

Suscipe me, genetrix, nati miserere laborum,
Membra velis gremio fessa fovere tuo.

Horrent me pueri, nequeo velut ante videri:
Horrendos partus cur sinis esse tuos?

Nil mihi cum superis: explevi munera vitae:
Redde, precor, patrio mortua membra solo.

Quid miseros variis prodest suspendere poenis?
Non est materni pectoris ista pati.

 

