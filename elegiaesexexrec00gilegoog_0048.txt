Maxrnraru Euenus.

Nigra supercilia, et frons libera, lumina clara,
Urebant animum saepe notata meum.
Flammea dilexi, modicumque tumentia labra,
Quae, gustata mibi, basia plena darent.
In tereti collo visum est pretiosius aurum,
Gemmaque jndicio plus radiare meo. ,
Singula turpe seni quondam quaesita referre,
Et quod tunc decuit, jam modo crimen habet.
Diversos diversa juvant: non omnibus annis
Omnia conveniunt: res prius apta nocet.
Exsultat levitate puer, gravitate senectus:
Inter utrumque manens stat juvenile decus.
Hunc tacitum tristemque decet: fit carior ille
Laetitia, et linguae garrulitate suae.

‚ Cuncta trahit secum vertitque volubile tempus,
Nec patitur certa currere quaeque via. ’
Nunc quia longa mihi gravis est, et inutilis retas,
Vivere cum nequeam, sit mihi posse mori.

Ο quam dura premit miseros conditio vitae:
Nec mors humano subjacet arbitrio.

Dulce mori miseris, sed mors optata recedit:
At, quum tristis erit, praecipitata venit.

Me vero heu tantis defunctum partibus olim,
Tartareas vivum constat inire vias.

Jam minor auditus, gustus minor, ipsa minora
Lumina, vix tectu noscere certa queo.

Nullus dulcis odor, nulla est mihi grata voluptas:
Sensibus expertem quis superesse putet?

En Lethoea meam subeunt oblivia mentem,
Nec contusa, sui jam meminisse potest.

Ad nullum consurgit opus, cum corpore languet,
Atque intenta suis obstupet ipsa malis.

Carmina nulla cano: cantandi summa voluptas
Effugit, et vocisgratia vera perit.

Non fora sollicito, nec blanda poemata fingo.

 

