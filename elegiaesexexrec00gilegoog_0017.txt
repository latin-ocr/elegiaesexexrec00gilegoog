6 onris Saturnusue nx·

ger, et universe quidem Gallum auctorem denegare Elegiis is·
tis non videtur, sed tantum de una subdubitare, in qua canitur
Aquilina, quam dicit hominis esse Graccae litteraturae ignari,
et quem ratio fugerit syllabarum. (Vid. Testimonia.) Sed
quum idem vitium in caeteris Elegiis observetur, non videtur
Scaliger satis attente omnes elegias perlegisse, ut ejusdem
omnes coloris esse intelligeret. Casp. Barthius pluribus
locis eam sententiam profitetur, ut Galli aeque ac Maximiani
partes aliquas in iis Elegiis esse statuat, dicatque, esse eas,
certe unam vel alteram, e Corn. Galli Elegiis a quodam
Maximiano contractas et interpolatae, etin sensum ipsius
detortas. (Vid. Testimonia.) Quae sententia pro vera ac·
cipi in tantum potest, ut Maximianum censeamus carmina
sua poene tota ad genium veterum poetarum, etin his forte
Galli, atque ex corum phrasibus et sententiis composuisse,
quodi sa elegiarum lectio unumquemque facile docet. Alii
porro Maximianum quidem, Gallo penitus excluso, auctorem
habent, sed eum cum alio recentioreque confundunt. Th. Rei-
nesius Epist. lxxxi: ad Daumium p. 207, Maximianum opina-
tur confinio saeculi sexti et septimi fuisse ex Abbate Monas·
terii S. Gregorii Romae Episcopum Syracusanum, carissimum
Gregorio M. et familiarem litteratorem. Quod Reinesium
sensisse magnopere indignatur Justus Fontaninus Hist. Lit.
Aquil. p. 57, et mendacissimum commentum vocat. Enim-
vem, inquit, hic Maximianus fuit vir sanctissimus, ita ut
absque foeda calumnia illi adsignari nequeant elegiae omnino
profanae, ineptiis et turpissimis amoribus ad nauseam referta,
quae dedeceant non solum Abbatem, Episcopum et virum
sanctum, qui fuit idem Maximianus sed quemcunque ho·
nestis et christianis moribus paullo deditum. Hactenus
Fontaninus. Sed tantam indlgnationem vix meruit Rei-
nesiuS, qui si Maximianum Episcopum temere auctorem
Elegiarum pronuntiavit, non malignitate, sed errore et im·
prudentia sic fecit, quod carmina ea non accurate perlegerat.
Quodsi eorum argumentum recte cognitum habuisset, haud
dubie fuisset futurum, ut tanti Vir judicii, quam indigna
haec auctore essent, sacris muneribus fungente, ultro perspi-
ceret et profiteretur. Recentiori adhuc atati Maximianum
assignat Bernardus Moneta in Additionibus ad Menagiana
tom. i, p. 338, ubi eurn conjicit aliquot annis saeculo decime,

et fortasse undecimo, posteriorem fuisse, hac tanturn ratione '

ductus, quod ante annum lemnon reperiat ejus mentionem

l

 

